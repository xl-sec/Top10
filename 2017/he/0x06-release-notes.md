# RN Release Notes

## מה השתנה מ - 2013 ל - 2017?

שינויים מהירים התרחשו בארבע השנים האחרונות, ו – OWASP Top 10 נדרש להשתנות בהתאם. שכתבנו את OWASP Top 10, חידשנו את שיטת העבודה, יצרנו תהליך איסוף מידע חדש, עבדנו עם הקהילה, סידרנו מחדש את הסיכונים שלנו, כתבנו מחדש כל סיכון והוספנו הפניות לשפות וספריות נפוצות כיום.

בשנים האחרונות, היסודות הטכנולוגיים והארכיטקטורה של פרויקטי תוכנה השתנו משמעותית:
* Microservices בשפות Node.JS ו -  Spring Boot מחליפים רכיבים מונוליתים. ל – Microservices יש אתגרי אבטחה יחודיים כמו יצירת אמון בין microservices, containers, ניהול סיסמאות ופרטים סודיים ועוד. קוד ישן שמעולם לא תוכנן להיות נגיש לאינטרנט, עכשיו נמצא מאחורי API או שירות Web RESTful, ונצרך על ידי  Single Page Applications (SPAs) ואפליקציות מובייל. הנחות ארכיטקטוניות שהיו נכונות בזמן כתיבת הקוד, כמו מי מורשה לקרוא לקוד, כבר לא נכונות.
* Single Page Application, שנכתבים באמצעות ספריות JavaScript כמו Anguler או React, מאפשרים ליצור ממשק קצה מודולארי ועשיר ביכולות. יכולות צד לקוח, שבעבר היו נגישים רק מצד השרת, מוסיפים אתגרי אבטחה יחודיים.
* JavaScript היא עכשיו השפה העיקרית של האינטרנט, עם Node.JS לכתיבת צד שרת, וספריות מודרניות כמו Bootstrap, Electron, Angular ו – React בצד לקוח.

## בעיות חדשות, שנתמכות באמצעות נתונים:
* **A4:2017-XML External Entities (XXE)** זוהי קטגוריה חדשה שנתמכת בעיקר על ידי נתונים מ[כלי ניתוח קוד סטאטי](https://www.owasp.org/index.php/Source_Code_Analysis_Tools).

## בעיות חדשות שנתמכו באמצעות הקהילה:
ביקשנו מהקהילה לספק תובנות על שתי קטגוריות של חולשות צפויות. אחרי יותר מ – 500 הצעות, וסינון הצעות שהכילו בעיות שכבר נתמכו באמצעות נתונים (כמו חשיפת מידע רגיש ו – XXE), שתי הבעיות החדשות הן:
* **A8:2017-סירלוז לא בטוח**, חולשה שמאפשרת הרצת קוד מרחוק, או פעולות על מידע רגיש ברכיבים הנגועים.
* **A10:2017-ניטור ולוגים שאינו מספק**, מה שיכול למנוע או להאט משמעותית זיהוי של פעילות זדונית וחדירה, מענה לתקלה וניתוח דיגיטלי.

## אוחדו או הוסרו, אבל לא נשכחו: 
* **A4-אזכור ישיר לרכיב לא מאובטח** ו **A7-חוסר בבקרת גישה ברמה היישומית** אוחדו לתוך **A5:2017-בקרת גישה שבורה**.
* **A8-Cross-Site Request Forgery (CSRF)**, בגלל שכיום ספריות רבות כוללות הגנות מפני CSRF, חולשה זו נמצאה רק ב – 5%  מהאפליקציות.
* **A10-הפניות והעברות לא מאומתות**, למרות שנמצא בערך ב – 8% מהאפליקציות, XXE היתה חולשה משמעותית יותר.

![0x06-release-notes-1](images/0x06-release-notes-1.png)
