# I Introduktion

## Välkommen till OWASP Topp 10 - 2017

Med denna uppdatering tillkommer flera nya risker, inklusive två utvalda av ??rörelsen??, A8:2017-Insecure Deserialization och A10:2017-Insufficient Logging and Monitoring. Två nyckelfaktorer som särskiljer denna uppdatering från föregående versioner av OWASP Topp 10 är en betydande återkoppling från ??rörelsen?? och en mer omfattande informationsinsamling från dussintals organisationer. Informationsunderlaget är förmodligen det största någonsin under arbetet att utveckla en ??applikationssäkerhetsstandard??. Detta inger därmed en tillit att den nya OWASP Topp 10 behandlar de mest ??effektfulla?? applikationssäkerhetsriskerna som organisationer kan drabbas av.

OWASP Topp 10 - 2017 är primärt baserad på 40+ informationskällor från företag som är specialiserade på applikatioinssäkerhet samt på en undersökning gjord bland fler än 500 yrkesverksamma inom IT-säkerhetsindustrin. Informationen ??innefattar?? sårbarheter som samlats ihop från hundratals organisationer och mer än 100.000 verkliga applikationer och applikationsgränssnitt. Topp 10 är utvald och prioriterad baserat på fördelning inom informationsunderlaget samt i kombination med en uppskattad konsensus av ??utnyttjandegraden??, upptäckbarhet och inverkan.

Ett huvudmål med OWASP Topp 10 är att utbilda utvecklare, ??designers??, arkitekter, beslutsfattare och organisationer om konsekvenserna av de vanligast förekommande och viktigaste webbapplikationssvagheterna ur ett säkerhetsperspektiv. Topp 10 presenterar grundläggande tekniker för att skydda sig mot problemområden med hög risk och tillhandahåller vägledning för ytterligare fördjupning.

## Framtida aktiviteter

**Sluta inte vid Topp 10**. Det finns hundratals problem som kan påverka den övergripande säkerheten i en webbapplikation. OWASP:s guide och lathundar för utvecklare, [OWASP Developer's Guide](https://www.owasp.org/index.php/OWASP_Guide_Project) respektive [OWASP Cheat Sheet Series](https://www.owasp.org/index.php/Category:Cheatsheets) behandlar många av dem. Dessa är väsentlig läsning för alla som utvecklar applikationer och applikationsgränssnitt. [OWASP Testing Guide](https://www.owasp.org/index.php/OWASP_Testing_Project) innehåller vägledning hur sårbarheter kan upptäckas i webbapplikationer på ett effektivt sätt.

**Kontinuerlig förändring**. OWASP Topp 10 kommer fortsätta att ändras. Utan att ändra en enda kodrad kan din applikation bli sårbar allteftersom nya brister upptäcks och attackmetoder förfinas. För ytterligare information, gå gärna igenom de råd som ges i Nästa steg för utvecklare, testare, organisationer och applikationsägare.

**Tänk positivt**. När du känner dig redo att sluta jaga sårbarheter och istället fokusera på att införa etablerade metoder och kontroller för applikationssäkerhet finns det riktlinjer för detta. [OWASP Proactive Controls](https://www.owasp.org/index.php/OWASP_Proactive_Controls)-projektet är en bra startpunkt för utvecklare med ambition att införa säkerhet som en naturlig del i utvecklingsprocessen. För organisationer och testare finns [OWASP Application Security Verification Standard (ASVS)](https://www.owasp.org/index.php/ASVS) som innehåller riktlinjer för säkerhetsverifiering.

**Använd verktyg på ett klokt sätt**. Säkerhetsbrister kan vara väldigt komplexa och finnas långt ner i kodbasen. I de flesta fall är det mest kostnadseffektiva sättet att hitta och eliminera brister m.h.a en säkerhetsexpert som har sofistikerade vertyg i sin arsenal. Att blint lita på verktyg kan skapa en falsk trygghet och rekommenderas ej.

**Evangelisera och ge inte upp**. Fokusera på att införa säkerhet som ett naturligt inslag i ??utvecklingsorganisationen?? och -processen. Läs mer om hur i [OWASP Software Assurance Maturity Model (SAMM)](https://www.owasp.org/index.php/OWASP_SAMM_Project).

## Tack till

Vi vill tacka alla organisationer som bidragit med all mängd information om sårbarheter som möjliggjort 2017-utgåvan. Vi mottog mer än 40 svar på vår informationsinsamling. För första gången för Topp 10 finns all information och en lista på alla bidragande parter tillgänglig för allmänheten. Vi tror att informationssamlingen är en av de största och med mest mångfald som någonsin gjorts inom området.

Eftersom det finns fler bidragande parter än vad det finns plats för här har en dedikerad sida skapats. Vi vill rikta ett innerligt tack till dessa organisationer som välvilligt och offentligt delat med sig av information om sårbarheter. Vi hoppas att detta ska fortsätta växa och uppmuntra fler organisationer att göra detsamma. Vi hoppas även att detta kan ses som en milstolpe för säkerhet baserad på konkreta bevis. OWASP Topp 10 skulle inte funnits om det inte vore för detta fantastiska underlag.

Ett stort tack riktas till alla de mer än 500 personer inom säkerhetsindustrin som tog sig tid att besvara undersökningen. Med deras röster kunde två nya tillägg göras till Topp 10. Alla kommentarer, uppmuntrande hejarop och konstruktiv kritik uppskattades mycket. Vi vet att er tid är dyrbar och vi vill helt enkelt säga tack.

Vi vill tacka alla personer som har bidragit med konstruktiv kritik och tid under granskningen av Topp 10. Vi har försökt att lista alla så gott det går på Erkännanden-sidan.

Slutligen vill vi tacka alla översättare av den här utgåvan av OWASP Topp 10 för hjälpen att tillgängliggöra den på en rad olika språk och därmed än mer tillgänglig över hela världen.
