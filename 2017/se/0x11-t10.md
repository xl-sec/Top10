# T10 OWASP Topp 10 Säkerhetsrisker i applikationer 2017

| Risk | Beskrivning | 
| -- | -- |
| A1:2017-Injektion | Injektionsbrister, t.ex SQL-, NoSQL-, OS- och LDAP-injektioner uppstår när opålitlig data skickas in i en kodtolk som en del av ett kommando eller en fråga. Attackerarens illasinnade data kan lura kodtolken att exekvera oönskade kommandon eller för komma åt skyddad information. |
| A2:2017-Bristfällig autentisering | Funktioner relaterade till autentisering och sessionshantering implementeras ofta på ett felaktigt sätt i applikationer. Detta kan leda till att en attackerare får tillgång till lösenord, nycklar, sessionsbiljetter eller på annat vis kan överta en annan användares identitet temporärt eller permanent. |
| A3:2017-Exponering av skyddad data | Många webbapplikationer och applikationsgränssnitt skyddar inte känslig information, t.ex personuppgifter, sjukvårdsjournaler eller finansiell data, på ett korrekt sätt. En attackerare kan utnyttja sådana brister för att stjäla eller modifiera den känsliga informationen och på så sätt begå kreditkortsbedrägerier, identitetsstöld eller andra brott. Känslig data kan läckas trots extra skydd såsom kryptering i lagring eller överföring, extra försiktighetsåtgärder krävs när en webbläsare är inblandad. |
| A4:2017-XML externa entiteter (XXE) | Många äldre eller undermåligt konfigurerade XML-tolkare evaluerar externa entitetsreferenser i XML-dokument. Externa entiteter kan användas för att ??exfiltrera? interna filer, avslöja interna  filytor, intern portavsökning, kodexekvering och s.k. ??DoS??-attacker. |
| A5:2017-Briställig åtkomstkontroll | Restriktioner av vad användare tillåts att göra tillämpas inte alltid korrekt. En attackerare kan utnyttja sådana svagheter för att komma åt funktioner och/eller information. Några exempel är åtkomst till andra användares konton, känsliga filer, ändra andra användares information, ändra åtkomsträttigheter m.m. |
| A6:2017-Felaktig säkerhetskonfiguration | Felaktig säkerhetskonfiguration är det vanligast förekommande problemet. Det är ofta ett resultat av osäkra standardkonfigurationer, ej kompletta eller ad hoc-konfigurationer, öppen molnlagring, felaktigt konfigurerade HTTP-??huvuden?? och felmeddelanden som innehåller för mycket och/eller känslig information. Det är inte enbart operativsystem, ramverk, kodbibliotek och applikationer som behöver en säker konfigurering, måste även uppdateras och uppgraderas regelbundet. |
| A7:2017-Cross-Site Scripting (XSS) | XSS-brister uppstår när en applikation inkluderar opålitlig data i en ny webbsida utan validering av data eller teckenkodning, eller då en existerande webbsida uppdateras med data från attackeraren som utnyttjar webbläsarens gränssnitt för att skapa HTML eller JavaScript. XSS tillåter en attackerare att exekvera ??script-kod?? i offrets webbläsare och kan därmed kapa användarsessioner, göra om en webbsida eller omdirigera till en webbsida med skadlig kod. |
| A8:2017-Osäker ??deserialisering?? | Osäker ??deserialisering?? leder ofta till kodexekvering. Även om ??deserialiserings??-bristerna inte resulterar i kodexekvering kan det användas för andra attacker såsom ??upprepningsattacker??, injektionsattacker och behörighetshöjande attacker. |
| A9:2017-Använda komponenter med kända sårbarheter | Komponenter såsom kodbibliotek, ramverk och andra ??mjukvarudelar?? körs med samma behörigheter som applikationen. Om en sårbar komponent ??uttnyttjas?? kan en sådan attack leda till stora dataförluster eller övertagande av en värddator.  Applikationer och applikationsgränssnitt som använder komponenter med kända sårbarheter kan underminera applikationens eget försvar och möjliggöra för olika attacker. |
| A10:2017-Otillräcklig loggning och övervakning | Otillräcklig loggning och övervakning i kombination med ineffektiv eller avsaknad av incidenthantering möjliggör för en attackerare att fortsätta angripa andra delsystem eller manipulera, extrahera samt förstöra information. Många studier av intrång påvisar att det tar över 200 dagar innan upptäckt, vilket ofta görs av externa parter och inte av interna processer eller övervakning. |
